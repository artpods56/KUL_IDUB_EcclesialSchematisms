# Zastosowanie zaawansowanych narzędzi cyfrowych w pracach dokumentacyjnych z zakresu geografii historycznej Kościoła

## Testowane narzędzia:

1. OCR
2. NLP
3. LLM bezpośrednio
4. skrypt uzyskany z LLM

## Typy materiałów:

* schematyzmy
* księgi uposażeń i retaksacji
* Skorowidz miejscowości RP Bystrzyckiego z 1933 r.

## Rodzaj pozyskiwanych danych

Tylko dotyczące struktur parafialnych.

### Dla schematyzmów jest to zestaw stały:

* nazwa miejscowości będącej siedzibą parafii i samej - w pisowni oryginalnej (te dwa pola niemal zawsze są zgodne)
* przynależność do wyższej jednostki terytorialnej (dekanat, ew. archidiakonat, ew. diecezja) - z listy
* wezwanie - z listy
* typ obiektu - z listy
* materiał budowlany i jego typ - z listy

> **Uwaga:** Jeżeli zostaną włączone inne typy źródeł, co się okaże w trakcie trwania projektu, ta lista informacji będzie częściowo zmieniona.

## Pytania badawcze:

1. Jaka jest skala i charakter błędów dla poszczególnych typów źródeł (schematyzmy w różnych językach i z różnych okresów, inne) i dla każdej kategorii informacji?

2. W jakim stopniu można je zmierzyć, w jakim zminimalizować?

3. Jakiego wyposażenia programistycznego to wymaga i jakich kompetencji?

4. Jakie są wyniki przy zastosowaniu różnych narzędzi, wymienionych wyżej?

5. Jakie są najbardziej efektywne procedury łączenia różnych narzędzi?

6. Na ile da się zautomatyzować proces wykorzystujący różne narzędzia?

7. Czy wyniki są powtarzalne - jakie rozwiązania można rekomendować, przynajmniej dla konkretnych zastosowań?

8. W jaki sposób dokumentować w trakcie pracy jej kolejne etapy, aby skutecznie powtarzać dobre wybory i nie powtarzać błędów?

9. W jaki sposób dokumentować zastosowane procedury udostępnianych danych badawczych i w publikacjach?

10. W jakim stopniu zastosowanie zaawansowanych narzędzi cyfrowych przyspiesza prace przy zachowaniu tych samych standardów poprawności wyników?